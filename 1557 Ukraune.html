<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>«Устави на волоки» (1557 р.)</title>
    <style>
        body {
            font-family: Arial, sans-serif;
            margin: 20px;
            padding: 20px;
            line-height: 1.6;
        }
        .container {
            display: flex;
            justify-content: space-between;
            align-items: center;
            margin-bottom: 40px;
        }
        .text {
            width: 60%;
        }
        .image {
            width: 35%;
            text-align: center;
        }
        .image img {
            max-width: 100%;
            height: auto;
        }
        .image-caption {
            font-weight: bold;
            margin-top: 10px;
        }
    </style>
</head>
<body>
    <!-- Блок інформації про «Устави на волоки» -->
    <div class="container">
        <div class="text">
            <h2>«Устави на волоки» (1557 р.)</h2>
            <p>Уста́ва на воло́ки 1557 року, також Волочний перемір  — правовий документ, затверджений 1 квітня 1557 королем польським й великим князем литовським Сигізмундом II Августом про проведення аграрної та фінансово-податкової реформи на території Великого князівства Литовського. Провідним автором був Пйотр Хвальчевський.Містив 49 артикулів. 20.10.1557 за розпорядженням короля до деяких артикулів були внесені зміни, доповнення і поправки. Реформу провели у великокнязівських володіннях у Литві, Білорусі та частково в Україні — у Кременецькому повіті, Ратненському і Ковельському староствах на Волині.За «Уставою на волоки» всі земельні володіння великого князя вимірювалися і ділилися на однакові ділянки — волоки (дорівнювали прибл. від 16,8 до 21,8 га в залежності від місцевості), що стали єдиною одиницею оподаткування. Найкращі орні землі відводилися під великокнязівські фільварки, решта розподілялася між селянами. «Волочна поміра» проводилася з розрахунку, щоб одній волоці фільваркової землі відповідало сім селянських волок. Кожне тяглове селянське господарство (окремий двір — дим, який відбував панщину) отримувало у користування одну волоку, яка розмежовувалася на три смуги (трипільна система) кожна по 11 морґів (7,12 га). Деякі селяни орендували землю у сусідніх селах, бідніші родини брали волоку на 2 або 3 дворища. Крім цього, селяни отримували по одному морґу землі під городи, які не обкладалися податком.«Устава на волоки» збільшувала податки та повинності селян. Розмір податку (натурою та грошима) встановлювався у залежності від родючості ґрунту. Всі землі поділялись на добрий ґрунт, середній ґрунт, поганий ґрунт і дуже поганий — пісковий, болотистий тощо. Селяни, які отримували наділи в лісовій зоні, звільнялися від сплати податків терміном до 10 років. Розмір земельної ділянки, сума податків і повинності залежали від станової приналежності особи. Путні бояри і особи, які перебували на службі у великого князя (конюхи, стрільці, осочники), отримували по дві волоки. Путні бояри платили земельний податок і звільнялися від виконання військової та ін. повинностей. Служилі люди не платили податку за волоки, надані великим князем. Крім сплати податків за отримані земельні наділи, всі дорослі члени селянського господарства повинні були відпрацювати 2 дні на тиждень у фільварку.За «Уставою на волоки» безпосереднє управління фільварком здійснював «двірник», котрий слідкував за дотриманням визначених для фільваркового господарства вимог щодо його розмірів та способу ведення. Вищою посадовою особою на селі визнавався війт, якого обирала громада села і затверджував великокнязівський ревізор. В обов'язки війта входило: здійснювати контроль за виконанням панщини, бути присутнім під час збору податків, супроводжувати вози з вівсом і сіном до місця головного збору чиншу, здійснювати контроль за користуванням землею, вирішувати господарські спори. Особи, обрані на війтівство, складали присягу. Місцями збору податків були визначені будинки у селах та двори великого князя. «У. на в.» визначала терміни сплати податків підданими — від 21.11. (св. Михайла)до 6.12. (св. Мартина). Від сплати податків звільнялися потерпілі від пожеж, неврожаю та ін. стихійних лих, або у випадку хвороби всіх членів сім'ї. Осіб, які ухилялися від податків, ув'язнювали до повної їх сплати.Контроль за проведенням «волочної поміри» здійснювали ревізори, до компетенції яких належав нагляд за дотриманням норм «Устави на волоки». Ревізорами могли бути осілі, компетентні у веденні сільського господарства особи християнського віросповідання. Артикул 43 «Устави на волоки» забороняв застосовувати до осіб, які вчинили злочин, покарання у вигляді конфіскації майна і землі.«Волочна поміра» зруйнувала, хоча і не повністю, сільську громаду і пов'язану з нею громадську форму селянського землекористування, замінивши його подвірним; збільшила селянські повинності й посилила закріпачення селян, значно обмеживши їхні права переходу; зменшила площу земель суспільного користування (пасовища, луки) і фактично позбавила селян права користуватися лісами. Одночасно запроваджувана трипільна система землеробства значно збільшувала продуктивність праці.У 2-й пол. 16 ст. реформу провадили в магнатських, шляхетських і церковних володіннях з метою посилення кріпосницького гноблення і загарбання найкращих селянських земель під фільварки. За «У. на В.» було значно збільшено державні податки, надано широких прав землевласникам, старостам, війтам і лавникам щодо селян, зобов'язано селян 2-3 дні на тиждень працювати на землі феодалів. Спочатку реформу було проведено в Литві й Білорусі, частково на Русі-Україні: у великокнязівських володіннях Кременецького повіту на Волині. Згодом волочний спосіб господарства охопив усю Правобережну Україну і був однією з причин селянсько-козацьких повстань у кінці 16 — 1-й пол. 17 ст.</p>
            <h2>Біографія Сигізмунда 2 Августа</h2>
            <p>
                Бібліографічне посилання: Блануца А.В. СИГІЗМУНД ІІ АВГУСТ [Електронний ресурс] . URL: http://www.history.org.ua/?termin=Syhizmund_II (останній перегляд: 10.09.2024)
              СИГІЗМУНД ІІ АВГУСТ
              СИГІЗМУНД II, Сигізмунд II Август (01.08.1520—07.07.1572) — король польський і великий князь литовський (формально — з 1529, реальна влада — 1548—72), останній представник династії Ягеллонів, правлячої у Великому князівстві Литовському та Королівстві Польському більше століття. Н. в м. Краків. Син короля польс. і вел. кн. литов. Сигізмунда I та Бони Сфорца Арагонської, які намагалися закріпити за ним наступність польс. і литов. престолів: 1522 Сигізмунд I отримав гарантію від сейму ВКЛ, що після його смерті владу отримає син; 1526 Бона Сфорца Арагонська зробила спробу передати йому мазовецький уділ після смерті останніх мазовецьких князів, проте князівство все ж було приєднане до Королівства Польського.
              
              1529 на сеймах ВКЛ та Королівства Польського батько домігся обрання Сигізмунда-Августа вел. князем литовським та польс. королем ще за свого життя, проте реальна влада залишалася за ним. У ВКЛ С. II фактично почав правити від 1544, а після смерті батька 1548 став повноправним правителем ВКЛ та Королівства Польського.
              
              У зовн. політиці проводив низку заходів для збереження мирних відносин із сусідніми д-вами: заключив таємний договір із Габсбургами (пізніше розірвав союзний договір); домігся залишення Пруссії васальною д-вою під його прямим порядкуванням; наприкінці 1560-х рр. поліпшилися відносини зі Швецією, коли швед. королем став його швагер Юхан III Ваза; втрутився у Лівонську війну 1558—1583, перебіг якої підштовхнув до укладення Люблінської унії 1569.
              
              Внутр. політика була позначена реформаторським курсом. 1562—64 підтримав на сеймах запровадження судово-адм. реформи у ВКЛ за польс. зразком; 1566 затвердив другу редакцію Статуту ВКЛ (див. Статути Великого князівства Литовського); сприяв проведенню волочної поміри, яка частково торкнулася й укр. земель ВКЛ; проводячи політику реліг. толерантності, 1563 Віленським привілеєм урівняв політ. права правосл. шляхти ВКЛ із католиками, проте під тиском катол. церкви дозволив єзуїтам поселятися у ВКЛ та Королівстві Польському, що поклало початок Контрреформації на їхніх землях.
              
              На укр. землях за правління С. II укріплювали прикордонні замки, освоювали незаселені пд. території, надаючи на умовному праві земельні наділи укр. та литов. шляхті. У земельній політиці переважали дрібні та середні надання на ленному праві. Регіональна влада на укр. землях ВКЛ в основному зосереджувалася в руках місц. князівських та панських родин.
              
              С. II був цінителем мист-ва та к-ри, відповідно всіляко підтримував митців, акторів, музикантів, архітекторів. Його правління вважається часом найвищого розквіту к-ри епохи Відродження у ВКЛ.
              
              Був тричі одружений. Перший шлюб (1543—45) взяв за домовленістю батьків з ерцгерцогинею Єлизаветою, дочкою спадкоємця герм. імператорського трону Фердінанда Габсбурга; другий шлюб (1547—51) проти волі батьків взяв із Барбарою Радзивілл, завдяки чому представники роду Радзивіллів зайняли провідні уряди владних структур ВКЛ. Втретє одружився 1551 із ерцгерцогинею Катериною, сестрою першої дружини, з якою прожив до смерті. У жодному зі шлюбів не мав дітей, тож на ньому припинилася чол. лінія династії Ягеллонів. Своїм заповітом радив обрати королем Речі Посполитої франц. принца, яким 1573 на елекційному сеймі було обрано Генріха Валуа.</p>
        </div>
        <div class="image">
            <img src="Малюнок Устава на Волоки.jpg" alt="Устави на волоки">
            <p class="image-caption">«Устави на волоки»</p>
            <img src="Малюнок Сигізмунда 2 Августа.jpg" alt="Сигізмунд 2 Август">
            <p class="image-caption">Сигізмунд 2 Август</p>
        </div>
    </div>
</body>
</html>